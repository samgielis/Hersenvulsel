{
  "id":"dilemma-trilemma",
  "title":"Dilemma, trilemma, quadrilemma...",
  "authorid":"shannaverspreet",
  "authorname":"Shanna Verspreet",
  "category":"faitsdivers",
  "day":"2014/08/3",
  "source_name":"wikipedia.org",
  "source_url":"http://en.wikipedia.org/wiki/Trilemma",
  "img_credit":"wikimedia.org",
  "content":[
      	  {"type":"paragraph",
      "content":"Het woord ‘dilemma’ wordt heel vaak gebruikt – maar misschien wel verkeerd. Het woord zelf geeft het al weg, maar een dilemma is eigenlijk een moeilijke keuze tussen twee opties. Ofwel heb je twee opties die allebei niet leuk zijn, ofwel zijn beide opties net heel goed – maar er moet altijd een keuze gemaakt worden."},
      	  {"type":"paragraph",
      "content":"Wanneer er meer opties mogelijk zijn, zouden we eigenlijk andere woorden moeten gebruiken. Een trilemma is een moeilijke keuze tussen drie opties, een quadrilemma tussen vier opties, enzovoort. We gebruiken deze woorden bijna nooit – de term ‘dilemma’ wordt daarentegen vaak verkeerd gebruikt."},
      	  {"type":"paragraph",
      "content":"Een goed voorbeeld van een trilemma is een zin die vaak in business management wordt gebruikt: ‘snel, goedkoop, goed – kies er twee’. Een bedrijf moet voor zijn service de keuze maken tussen twee van deze opties, alle drie is niet mogelijk. Een restaurant kan bijvoorbeeld snel en goedkoop zijn, maar dan zullen de gerechten niet van zo’n hoge kwaliteit zijn. Wanneer de chef zijn tijd neemt zal het eten beter bereid zijn, maar moet de klant langer wachten. En met duurdere ingrediënten zal het resultaat ook beter zijn, maar moet de consument natuurlijk meer betalen."},
	  {"type":"paragraph",
      "content":"In elk geval weet je nu de juiste termen voor deze problemen. Maak dus indruk op je vrienden de volgende keer dat zo’n situatie zich voordoet – ‘da’s een echt trilemma!’"}
  ]
}
