{
  "id":"meest-gebruikte-woorden",
  "title":"De meest gebruikte woorden in onze taal",
  "authorid":"shannaverspreet",
  "authorname":"Shanna Verspreet",
  "category":"faitsdivers",
  "day":"2014/09/08",
  "time":"18:40:00",
  "source_name":"world-english.org",
  "source_url":"http://www.world-english.org/english500.htm",
  "img_credit":"wikimedia.org",
  "keywords":"woord, woorden, taal, gebruik, vaak, voorkomen, meest",
  "content":[
          {"type": "paragraph",
		   "content": "Er is een lijstje opgedoken van de vaakst voorkomende woorden in het Engels. Op nummer één staat ‘the’, gevolgd door ‘of’, ‘to’, ‘and’, ‘a’, ‘in’, ‘is’, ‘it’… Het woord ‘you’ komt pas op de negende plaats – ‘I’ staat zelfs pas achttiende."},
		   {"type": "paragraph",
		   "content": "Onderzoekers hebben een blik geworpen op Amerikaanse, Britse en Australische kranten, magazines, boeken en ondertitels van tv. Daaruit hebben ze dus alle woorden gehaald – en die werden gerangschikt. Het resultaat is niet meteen verrassend: het is logisch dat lidwoorden en voorzetsels in zo goed als elke zin voorkomen."},
		   {"type": "paragraph",
		   "content": "Ook in het Nederlands is een gelijkaardig onderzoek gedaan, maar dan wel op kleinere schaal. Onderzoekers aan de universiteit van Gent bekeken ondertitels van films en series en rangschikten ook deze woorden. Het meest voorkomende woord in het Nederlands blijkt wel ‘ik’ te zijn, gevolgd door ‘je’, ‘het’, ‘de’, ‘dat’, ‘is’ en ‘niet’."},
		   {"type": "paragraph",
		   "content": "Het is niet alleen leuk om te weten – deze onderzoeken hebben wel degelijk nut. Volgens de onderzoekers aan de UGent leren we veel beter woorden lezen en schrijven wanneer we ze vaker zien. De frequentie waarmee een woord voorkomt in ondertitels, kan dus aantonen hoe goed we de woorden ook ‘kennen’. En die frequentie kan je opzoeken op <a href=\"http://crr.ugent.be/isubtlex/\">de website van de UGent</a>. ‘Hersenen’ zou 35,79 keer voorkomen op een miljoen woorden, ‘vulsel’ 0,18 keer."}
		   ]
}
