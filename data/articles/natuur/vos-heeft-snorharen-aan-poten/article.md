---
id: "vos-heeft-snorharen-aan-poten"
title: "Een vos heeft snorharen aan z’n poten"
authorhandle: "shannaverspreet"
day: "2018/07/19"
source_url: "https://onekindplanet.org/animal/fox-red/"
source_name: "onekindplanet.org"
img_credit: "commons.wikimedia.org"
keywords: ["vos","snorharen","tastharen","snuit","poten","benen","voelen","tastzin","navigatie","navigeren","jagen","prooi","nacht","donker"]
---
# Een vos heeft snorharen aan z’n poten
Veel dieren hebben snorharen, of tastharen, om hun **tastzin te versterken.** Maar die haren vormen niet altijd een ‘snor’. Een vos heeft bijvoorbeeld extra snorharen **aan z’n poten!**

Dankzij hun snorharen kunnen dieren **beter navigeren,** zeker op momenten waarop ze moeilijk zien. Bijvoorbeeld ‘s nachts of in moeilijk doordringbare plaatsen. Voor roofdieren zijn ze ook een extra hulp bij het **vinden van hun prooi** - en prooidieren kunnen dan weer makkelijker **jagers opsporen.**

Vossen kunnen rekenen op **extra tastharen,** namelijk rond hun polsen of enkels. Zo kunnen ze veel makkelijker en sneller navigeren. Een dikke bosbegroeiing in het midden van de nacht houdt een vos dus niet tegen. Het zijn dan ook uitstekende jagers.