---
id: "meisje-gered-door-leeuwen"
title: "Mowgli in het echt: gered door leeuwen"
authorhandle: "shannaverspreet"
day: "2014/11/07"
source_url: "https://news.bbc.co.uk/2/hi/africa/4116778.stm"
source_name: "bbc.co.uk"
img_credit: "wikimedia.org"
keywords: []
---
# Mowgli in het echt: gered door leeuwen
Een verhaal van een groep leeuwen die een ontvoerd meisje bevrijdden in EthiopiÃ« doet de ronde op het internet. Waar of niet? Daar bestaat wat twijfel over.

Het gebeurde al in 2005. Een meisje van 12 werd ontvoerd door vier mannen. Terwijl ze haar vervoerden, met de politie op hun hielen, kwamen ze enkele leeuwen tegen. Die verjaagden de ontvoerders, maar deden het meisje niets - ze bleven beschermend rond haar staan tot de politie aankwam. Daarna liepen ze rustig weg.

Velen zien in dit verhaal pure liefde tussen dier en mens, maar volgens dierenexperten is niets minder waar. Waarschijnlijk wilden de leeuwen het meisje opeten - zij was duidelijk de zwakste prooi van de groep, daarom werden de ontvoerders verjaagd. Maar haar gehuil, dat op het gejank van een leeuwenwelp lijkt, zorgde voor verwarring... En toen de politie aankwam, gaven ze het dan maar op.