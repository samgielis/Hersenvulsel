---
id: "avocado-evolutie-grote-pit"
title: "Avocado's hebben zo'n grote pit dankzij grote dieren"
authorhandle: "shannaverspreet"
day: "2016/04/21"
source_url: "https://io9.gizmodo.com/this-ancient-giant-armadillo-is-responsible-for-giving-1677550637"
source_name: "gizmodo.com"
img_credit: "flickr.com - gebruiker Stacy Spensley"
keywords: ["avocado","avocados","pit","steen","groot","waarom","zo","geschiedenis","evolutie","dieren","gordeldier","luiaard","olifant"]
---
# Avocado's hebben zo'n grote pit dankzij grote dieren
Heb je je ooit al afgevraagd waarom de avocado **zo'n gigantische pit** heeft? Dat hebben we allemaal te danken aan de ** evolutie** én aan de **gigantische dieren** die vroeger op deze planeet rondliepen.

Net zoals bij vele andere vruchten, kon de avocado overleven doordat z'n **zaden verspreid werden.** Dieren eten de vrucht op en de zaden komen er achteraf weer uit - samen met **een goeie hoop mest**, zodat de vruchten weer kunnen groeien. Die dieren waren **10 000 jaar geleden** nog gigantisch groot - een gordeldier zo groot als een auto, of een luiaard zo groot als een giraffe, bijvoorbeeld. En dus mochten de pitten ook wat groter zijn.

Omdat avocado's alleen voor die grote dieren aantrekkelijk waren - _een vogeltje zou er nog niet aan beginnen!_ - pasten ze zich dus ook aan. Een grote pit **komt in z'n geheel weer uit het spijsverteringsstelsel** van die grote beesten. Ze aten die lekkere vrucht in één hap op en zo zorgden ze er ook voor dat avocado's verder konden groeien.