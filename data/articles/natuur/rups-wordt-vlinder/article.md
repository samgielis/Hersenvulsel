---
id: "rups-wordt-vlinder"
title: "Zo wordt een rups vlinder"
authorhandle: "shannaverspreet"
day: "2014/08/30"
source_url: "https://www.smithsonianmag.com/smart-news/peeping-in-on-the-process-of-turning-caterpillar-to-butterfly-62802087/?no-ist"
source_name: "smithsonianmag.com"
img_credit: "wikimedia.org"
keywords: ["rups","vlinder","cocon","transformatie"]
---
# Zo wordt een rups vlinder
Dat een vlinder ooit een rups geweest is, weten we. Maar hoe die transformatie exact gebeurt, is nog niet zo lang gekend. Via echo’s en infrarood kunnen wetenschappers nu zelf in de cocon duiken.

De wetenschap blijft erop vooruitgaan – gelukkig maar. Als onderzoekers vroeger de ontwikkeling van een rups tot een vlinder wilden zien, moesten ze een cocon ontleden. Het proefdier overleefde dat onderzoek natuurlijk niet. Tegenwoordig kunnen ze veilig naar binnen gluren - zo weten we ondertussen al dat de rups binnen de 12 uur nadat hij een cocon bouwt, al op een vlinder begint te gelijken.

Waarschijnlijk lijken rupsen dus al meer op vlinders dan we tot nu toe dachten. Tijdens de transformatie hebben ze dan niet veel tijd meer nodig om te ontpoppen tot de prachtige vlinder die ze eigenlijk binnenin altijd al waren.