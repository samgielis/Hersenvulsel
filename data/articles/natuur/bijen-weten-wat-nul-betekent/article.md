---
id: "bijen-weten-wat-nul-betekent"
title: "Bijen weten wat nul betekent"
authorhandle: "shannaverspreet"
day: "2018/06/17"
source_url: "https://www.vrt.be/vrtnws/nl/2018/06/08/bijen-begrijpen-het-abstracte-concept-nul/"
source_name: "vrtnws.be"
img_credit: "commons.wikimedia.org"
keywords: ["bij","bijen","abstract","begrip","begrijpen","nul","tellen","concept","wiskunde"]
---
# Bijen weten wat nul betekent
‘Nul’ is een **abstract begrip,** dat de meeste dieren niet begrijpen. Want hoe weet je dat er niks van iets is? Naast de mens **begrijpt slechts een handvol dieren** het concept ‘nul’. En de bij is daar één van!

Wetenschappers hebben onlangs ontdekt dat **honingbijen weten dat ‘niets’ minder is dan ‘iets’.** Een groep bijen kreeg in de studie witte kaartjes te zien, waarop telkens twee tot vijf vlekken zaten. Een deel kreeg een beloning door de kaart met **de minste vlekken aan te duiden;** een ander deel moest die met de meeste vlekken vinden.

Dat de bijen dat konden - en dus kunnen tellen - verbaasde de onderzoekers niet. Ze waren pas verrast toen de bijen kaartjes met geen vlekken en één vlek zagen. **De bijen konden perfect aanduiden dat ‘nul’ kleiner is dan ‘één’.** Samen met dolfijnen, enkele apensoorten en enkele vogelsoorten horen honingbijen dus bij het selecte groepje dieren dat dit abstracte concept begrijpt.