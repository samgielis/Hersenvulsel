---
id: "wat-honden-echt-zien"
title: "Zie zelf wat honden echt zien"
authorhandle: "shannaverspreet"
day: "2014/08/18"
source_url: "https://www.smithsonianmag.com/smart-news/dogs-have-terrible-eyesight-see-for-yourself-8992751/"
source_name: "smithsonianmag.com"
img_credit: "pexels.com"
keywords: ["hond","honden","zicht","grijs","WolframAlpha"]
---
# Zie zelf wat honden echt zien
Dat honden een betere reukzin en beter gehoor hebben dan wij, weten we al langer. De gedachte dat honden alleen in zwart-wit zien doet ook al langer de ronde. Maar wat klopt daar precies van? Hoe zien honden de wereld rondom hen écht? Je kan het nu met je eigen ogen zien!

De zoekmachine WolframAlpha heeft er een leuke toepassing voor uitgevonden. Daarop kan je een willekeurig voorwerp ingeven – van een auto of een ijsje tot een lieveheersbeestje – en zien hoe een hond dat voorwerp zou zien.

<script type="text/javascript" id="WolframAlphaScript125a6a47bc73b0269276cd2dd58d84f1" src="//www.wolframalpha.com/widget/widget.jsp?id=125a6a47bc73b0269276cd2dd58d84f1"></script>

Wat opvalt: de kleuren zijn inderdaad anders, en het beeld wordt nogal wazig. Honden zouden namelijk maar 20% van ons zicht hebben. Ze zien dus helemaal niet zo duidelijk – de viervoeters rekenen dan ook vooral op hun neus en oren.

Maar hoe ze kleuren precies zien, weten we nog altijd niet. Wetenschappers hebben wel al ontdekt dat honden minder receptoren in hun ogen hebben dan mensen. Wij hebben daarvoor drie specifieke receptoren, zij maar twee. Daardoor weten we dat ze zeker problemen zullen hebben met rood en groen. Of dat voor hen grijs wordt of gewoon een mengeling van andere kleuren, weten we nog niet - WolframAlpha maakt er ook maar een bepaalde voorstelling van!