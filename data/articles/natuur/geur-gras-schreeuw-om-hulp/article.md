---
id: "geur-gras-schreeuw-om-hulp"
title: "De geur van gras is een schreeuw om hulp"
authorhandle: "shannaverspreet"
day: "2016/03/23"
source_url: "https://www.compoundchem.com/2014/04/25/what-causes-the-smell-of-fresh-cut-grass/"
source_name: "compoundchem.com"
img_credit: "wikimedia.org"
keywords: ["gras","afgereden","gemaaid","maaien","geur","vers","fijn","waarom","reuk","ruikt","ruiken"]
---
# De geur van gras is een schreeuw om hulp
De geur van vers gemaaid gras is voor veel mensen dé geur van de lente. Voor het gras zelf is het niet zo positief. De stoffen die voor de aangename geur zorgen, zijn voor het gras eigenlijk **een schreeuw om hulp**. Zo waarschuwen ze andere planten voor gevaar.

Dankzij deze stoffen weten omliggende planten dus dat ze moeten 'oppassen'. Ze kunnen uiteraard **niet weglopen**, maar ze vechten wel op hun eigen manier tegen het gevaar. Gras wordt meestal beschadigd door dieren - **graseters**, zoals insecten. De geur die het gras dan verspreidt, zou **roofdieren aantrekken** die die graseters dus zouden opeten. Weg gevaar!

De stoffen die voor de aangename geur zorgen, werken gelukkig ook helend voor de plant. Zo zorgen ze ervoor **dat de afgesneden toppen sneller genezen**, en dat bacteriën afgestoten worden. De zoete geur van gemaaid gras is dus eigenlijk een zelfgemaakt zalfje op de wonde.