---
id: "hoe-lang-duurt-een-momentje"
title: "Een momentje, hoe lang duurt dat eigenlijk?"
authorhandle: "shannaverspreet"
day: "2014/07/30"
source_url: "https://en.wikipedia.org/wiki/Moment_(time)"
source_name: "wikipedia.org"
img_credit: "wikimedia.org"
keywords: []
---
# Een momentje, hoe lang duurt dat eigenlijk?
‘Wacht – momentje, hé!’ Zucht. Een moment duurt niet lang, maar soms sta je toch een hele tijd op iemand te wachten. Wist je dat er in de middeleeuwen echt een vaste tijdsspanne was voor ‘een moment’?

De tijd werd toen aangeduid met behulp van een zonnewijzer – en met enkele vaste afspraken. Zoals wij nu een kwartier en een halfuur kennen, was er in die tijd ook het ‘moment’ als tijdsaanduiding: één middeleeuws uur bevatte 40 momenten.

Natuurlijk is onze voorstelling van tijd intussen veranderd en preciezer geworden. De definitie van een moment is bij ons ook vervaagd: volgens het woordenboek is het een ‘ogenblik’, of een korte periode van tijd. Maar als we 40 momenten in een uur nemen, dan duurt één moment exact 1,5 minuut. Nu weet je dus hoe lang je in het vervolg precies moet wachten.