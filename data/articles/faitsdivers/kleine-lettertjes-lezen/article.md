---
id: "kleine-lettertjes-lezen"
title: "Slechts 7% leest de kleine lettertjes"
authorhandle: "shannaverspreet"
day: "2014/09/08"
source_url: "https://www.theguardian.com/money/2011/may/11/terms-conditions-small-print-big-problems"
source_name: "theguardian.com"
img_credit: "wikimedia.org"
keywords: ["contract","kleine","lettertjes","voorwaarden","lezen","opzeg","abonnement","kosten"]
---
# Slechts 7% leest de kleine lettertjes
Wanneer je een contract tekent, lees je dat best goed door… Maar op het internet volgen we die regel meestal niet. Slechts 7% van de mensen die online iets kopen, lezen de condities waarmee ze akkoord gaan. En die andere 93% kan daar nogal eens last mee hebben.

Het blijft toch echt belangrijk om de kleine lettertjes te lezen. 21% van de personen die al eens online iets gekocht hebben, kregen achteraf problemen omdat ze de voorwaarden niet helemaal kenden. Een reis kon bijvoorbeeld niet geannuleerd worden, er kwamen een hoop extra kosten bij, of ze kochten per ongeluk een abonnement in plaats van iets eenmaligs.

Problemen die vaak voorkomen kunnen worden door alles duidelijk te lezen, dus. Maar die teksten zijn ook altijd lang – en saai. 43% van de online shoppers vindt de condities vaak ook moeilijk te begrijpen… En 12% zou zelfs liever het telefoonboek lezen. Hoewel je daar natuurlijk niet wijzer van wordt.