---
id: "weermannen-liegen-expres"
title: "De weerman liegt bijna dagelijks"
authorhandle: "shannaverspreet"
day: "2014/09/03"
source_url: "https://en.wikipedia.org/wiki/Wet_bias"
source_name: "wikipedia.org"
img_credit: "flickr.com/gsfc"
keywords: ["weer","weerman","weervrouw","regen","voorspelling","voorspellen"]
---
# De weerman liegt bijna dagelijks
Het is wetenschappelijk bewezen: weermannen en –vrouwen liegen! In Amerika, tenminste. Een grootschalig onderzoek heeft uitgewezen dat de kans op regen bijna dagelijks overdreven wordt. Zo hopen ze boze reacties van het publiek te voorkomen.

Het klinkt ook logisch: wanneer er regen voorspeld wordt en het is toch een mooie dag, dan zijn we allemaal gelukkig. Maar als iemand je een stralende zomerdag belooft en het regent een halve dag… Dan wordt er vaak geklaagd.

In Amerika wordt de kans op regen vaak in een percentage uitgedrukt. En een lage regenverwachting zien ze daar bijna nooit: wanneer de reële kans op regen vijf of tien procent is, wordt er vaak een verwachting van twintig of dertig procent gegeven. Op die manier is het publiek voorbereid op een slechtere dag, en zal het in werkelijkheid wat beter meevallen.

Of onze weermannen en –vrouwen ook zo liegen, is nog niet aangetoond. Nog even afwachten of we Frank en Sabine wel kunnen vertrouwen, dus…