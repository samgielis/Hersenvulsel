---
id: "jamais-vu-presque-vu"
title: "Jamais vu? Presque vu?"
authorhandle: "shannaverspreet"
day: "2014/08/11"
source_url: "https://en.wikipedia.org/wiki/Jamais_vu"
source_name: "wikipedia.org"
img_credit: "wikimedia.org"
keywords: ["déjà vu","schrijven","woord"]
---
# Jamais vu? Presque vu?
Iedereen heeft wel eens een déjà vu, het gevoel dat je een bepaald moment al eerder hebt meegemaakt. Maar er bestaat ook zoiets als een jamais vu, en zelfs presque vu - vrij vertaald 'nooit gezien' en 'bijna gezien'.

Wie al eens straf geschreven heeft, kent het fenomeen al wel. Schrijf - of zeg - een woord honderd keer en het begint er vreemd uit te zien, alsof het niet meer _echt_ is. (Probeer het maar eens zelf met een willekeurig woord!) Dit fenomeen heet 'jamais vu'. Je wéét dat je iets wel kent en dat het wel degelijk echt is, maar het ziet er gewoon zo vreemd uit dat het onbekend lijkt.

Ook 'presque vu' zal voor velen heel bekend zijn - het gevoel dat je iets wel weet, maar het wil je toch nét niet te binnen schieten! 'Het ligt op het puntje van mijn tong...' Achteraf blijkt soms dat je het toch niet wist, of dat het inderdaad wel ergens in je hoofd verstopt zat. In elk geval is het gevoel iets bijna te weten heel vreemd - maar nu weet je tenminste hoe dat heet.