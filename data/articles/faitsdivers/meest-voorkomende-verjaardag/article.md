---
id: "meest-voorkomende-verjaardag"
title: "De meest voorkomende verjaardag"
authorhandle: "shannaverspreet"
day: "2018/09/09"
source_url: "https://thedailyviz.com/2016/09/17/how-common-is-your-birthday-dailyviz/"
source_name: "thedailyviz.com"
img_credit: "publicdomainpictures.net"
keywords: ["verjaardag","geboortedag","geboorte","geboren","jarig","dag","meest","meeste","gemiddeld","vaak","veel","voorkomend","baby","baby’s","babies","september","9","negen"]
---
# De meest voorkomende verjaardag
Aan iedereen die jarig is op **9 september:** proficiat! Je hebt de minst originele verjaardag. 9 september is namelijk de dag waarop **de meeste baby’s worden geboren.**

Datajournalist Matt Stiles analyseerde Amerikaanse geboortecijfers tussen 1994 en 2014. Tijdens die 20 jaar was **september duidelijk de maand met de meeste geboortes.** En 9 september springt er nog bovenuit, met gemiddeld 12 301 geboortes in Amerika.

De reden daarvoor is duidelijk, volgens Matt: kinderen worden vooral **verwekt tijdens de wintermaanden.** En al zeker tijdens **de feestdagen.** Wie op 9 september geboren wordt, is rond 17 december verwekt.

Neem vooral zelf een kijkje op [de website van Matt](https://thedailyviz.com/2016/09/17/how-common-is-your-birthday-dailyviz/) om te zien hoe veel voorkomend jouw verjaardag is!