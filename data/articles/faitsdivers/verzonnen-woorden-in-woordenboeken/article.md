---
id: "verzonnen-woorden-in-woordenboeken"
title: "Verzonnen woorden in woordenboeken"
authorhandle: "shannaverspreet"
day: "2018/07/08"
source_url: "https://www.newyorker.com/magazine/2005/08/29/not-a-word"
source_name: "newyorker.com"
img_credit: "publicdomainpictures.net"
keywords: ["nepwoord","verzonnen","woord","woorden","woordenboek","encyclopedie","fictieve","toevoeging","fictitious","entry","paper","town","Mountweazel"]
---
# Verzonnen woorden in woordenboeken
Een volledig woordenboek of encyclopedie samenstellen is veel werk. Hoe voorkom je dan dat een andere uitgever of website **je werk gewoon overneemt?** Door er **een nepwoord** in te verwerken, blijkbaar.

De **New Columbia Encyclopedia** werd uitgegeven door de Universiteit van Colombia en was een begrip in de academische wereld. In de editie van 1975 kan je het levensverhaal van **Lillian Virginia Mountweazel** lezen. Een bekende fotografe die op haar 31e tragisch om het leven kwam bij een explosie.

Alleen heeft die Lillian Virginia Mountweazel **nooit bestaan.** Ze was een zogenoemde **‘fictieve toevoeging’,** een manier om het werk van de schrijvers te beschermen. Wanneer iemand de encyclopedie zou **plagiëren,** is dat zo makkelijk te bewijzen.

Zo’n ‘fictieve toevoeging’ is een eeuwenoude traditie in de publicatie van non-fictie. Dat gaat zelfs terug tot de eerste **kaartenmakers.** [Alles over hun ‘paper towns’ lees je in dit artikel!](https://hersenvulsel.be/entertainment/betekenis-paper-towns/)