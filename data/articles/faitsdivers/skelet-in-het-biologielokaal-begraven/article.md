---
id: "skelet-in-het-biologielokaal-begraven"
title: "Arthur, het skelet op school, kreeg een echte begrafenis"
authorhandle: "shannaverspreet"
day: "2016/01/18"
source_url: "https://www.liverpoolecho.co.uk/news/liverpool-news/haydock-high-school-holds-funeral-10544450"
source_name: "liverpoolecho.co.uk"
img_credit: "liverpoolecho.co.uk"
keywords: []
---
# Arthur, het skelet op school, kreeg een echte begrafenis
Een school in het Engelse Liverpool ontdekte in december dat hun skelet Arthur een echt menselijk skelet was. Arthur kwam 50 jaar geleden in de school aan - eerst stond hij in het biologielokaal, daarna deed hij dienst als model in de tekenklas.

Maar een tijd terug was Arthur vervangen door een nieuw, plastic skelet en werd hijzelf naar de zolder verhuisd. Eind vorig jaar werd hij dus teruggevonden en bleek dat hij ooit een echt mens was geweest.

De school mocht de botten niet zomaar weggooien, dat is tegen de wet: daarom hebben leerkrachten en leerlingen Arthur een plechtige begrafenis gegeven.