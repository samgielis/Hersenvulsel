---
id: "de-eerste-virale-video"
title: "De eerste virale video"
authorhandle: "shannaverspreet"
day: "2018/06/21"
source_url: "https://www.wired.com/story/history-of-the-first-viral-video/"
source_name: "wired.com"
img_credit: "commons.wikimedia.org"
keywords: ["virale","video","internet","online","e-mail","vinny","licciardi","eerste"]
---
# De eerste virale video
In 1997 ging een van de eerste video’s ooit viraal. Vinny Licciardi werd zonder het te beseffen wereldberoemd, toen een filmpje van hem op het werk **massaal verspreid werd via e-mail.**

<iframe src="https://www.youtube.com/embed/rCO0VYBsLFE" frameborder="0" allow="autoplay; encrypted-media" allowfullscreen></iframe>

Tegenwoordig zorgen YouTube en sociale media ervoor dat foto’s en video’s massaal gedeeld kunnen worden. In 1997 was dat nog niet zo simpel. Maar het filmpje waarin Vinny **zijn computer op de grond gooit** vonden mensen zó grappig, dat ze het wilden delen met vrienden en familie. Dat was niet zonder gevolgen: **de video heeft eind jaren ‘90 menig e-mailserver platgelegd.** Het was namelijk niet zo eenvoudig om grote bestanden door te sturen en te downloaden.

**En zoals dat vaak gaat met virale video’s, was ook deze nep.** Vinny werkte voor een bedrijf dat technologie voor bewakingscamera’s ontwierp. De opnames waren dus **niet meer dan een promostunt.** Het filmpje moest mogelijke klanten overtuigen, maar Vinny heeft er de hele wereld mee veroverd.