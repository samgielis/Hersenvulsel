---
id: "fallout-ruineerde-leven"
title: "'Fallout 4 ruïneerde mijn leven!'"
authorhandle: "shannaverspreet"
day: "2016/04/14"
source_url: "https://walyou.com/fallout-4-bethesda-addiction-2381/"
source_name: "walyou.com"
img_credit: "wikimedia.org"
keywords: ["fallout","vier","4","bethesda","spel","game","games","tijd","veel","te","verspillen","verspilling","leven","Rusland","Rus","Russische","man"]
---
# 'Fallout 4 ruïneerde mijn leven!'
Een 28-jarige man uit Rusland is **enorm verslaafd geraakt aan de game Fallout 4.** Het werd zelfs zo erg dat hij Bethesda, de ontwikkelaar en uitgever van het spel, **wil aanklagen.** Want dankzij hen is zijn leven helemaal geruïneerd!

Geen grap: de man speelde het spel **drie weken aan een stuk.** Hij stopte alleen af en toe om te slapen. Hij werd **ontslagen op het werk** omdat hij niet kwam opdagen - _duh_ - en **zijn vrouw vertrok** omdat hij haar drie weken lang negeerde.

![wikimedia.org - het logo van Fallout 4](2.png "Credit: wikimedia.org - het logo van Fallout 4")

Allemaal de schuld van het spel, vindt de Rus. Eigenlijk wou hij het gewoon een paar avonden uitproberen, **maar hij wist niet dat het zo verslavend zou zijn.** Die waarschuwing zou dus toch echt op de verpakking moeten staan!

Voor al zijn lijden verwacht de man **een compensatie van 500.000 Russische roebel**, omgerekend zo'n 6700 euro. **Zijn advocaten zeggen dat ze 'wel zullen zien' wat ze kunnen krijgen...** Die hebben er dus duidelijk niet veel vertrouwen in. Laat het je vooral niet tegenhouden om Fallout 4 zelf te proberen, zolang je daarnaast ook gewoon je leven leidt!

<iframe width="100%" src="https://www.youtube.com/embed/GE2BkLqMef4" frameborder="0" allowfullscreen></iframe>