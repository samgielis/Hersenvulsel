---
id: "foppen-op-1-april"
title: "Waarom foppen we elkaar op 1 april?"
authorhandle: "shannaverspreet"
day: "2022/01/20"
source_url: "https://www.history.com/topics/holidays/april-fools-day"
source_name: "history.com"
img_credit: "Caroline Hernandez, unsplash.com"
keywords: ["april", "1", "1 april", "aprilgrap", "aprilvis", "foppen", "beetnemen", "ontstaan", "herkomst"]
---
# Waarom foppen we elkaar op 1 april?
Wereldwijd nemen mensen elkaar beet en worden er grappen uitgehaald op 1 april. Maar waar komt die traditie vandaan?

Eeuwenlang al worden 1 aprilgrappen uitgehaald en de exacte oorsprong van de traditie is niet bekend. Wel zien veel historici een mogelijke oorzaak in het wisselen van de kalender in het jaar 1582. Paus Gregorius XIII besloot toen dat de juliaanse kalender vervangen moest worden door de gregoriaanse kalender, die we nu nog steeds gebruiken. Door een fout in de berekening van de juliaanse kalender liep het kalenderjaar niet meer gelijk met de seizoenen, en dat moest rechtgezet worden.

Een gevolg daarvan was dat nieuwjaar zo’n drie maanden vroeger gevierd werd. Waar het nieuwe jaar eerst ingezet werd rond het begin van de lente, werd dat nu 1 januari. En daar begonnen de grappen en grollen: in die tijd waren doorsnee burgers niet altijd snel op de hoogte van dit soort nieuws. Sommigen vierden dus nog nieuwjaar rond 1 april, zonder te beseffen dat de kalender aangepast was.

Het idee van de aprilvis zou toen ontstaan zijn in Frankrijk. Wanneer Fransen zagen dat hun buren of vrienden nog nieuwjaar vierden in april, noemden ze hen “poisson d’avril”. Die belediging betekende dat je nog een jong visje was dat makkelijk te vangen was. Want enkel simpele en goedgelovige mensen zijn zo traag van begrip. Die traditie om te zien hoe goedgelovig je vrienden en familie zijn zetten we eeuwen later nog steeds verder!
