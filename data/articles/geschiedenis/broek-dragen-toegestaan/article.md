---
id: "broek-dragen-toegestaan"
title: "Vrouwen mogen nu ook in Parijs een broek dragen"
authorhandle: "shannaverspreet"
day: "2014/09/02"
source_url: "https://rt.com/news/law-trousers-women-paris-359/"
source_name: "rt.com"
img_credit: "flickr.com/gotovan"
keywords: []
---
# Vrouwen mogen nu ook in Parijs een broek dragen
Vrouwen hebben jarenlang gestreden om het recht om broeken te dragen. Het lijkt onwaarschijnlijk, maar in een van onze buurlanden is die discriminerende wet nog niet zo lang opgeheven. De dames mogen gerust zijn, want sinds februari 2013 mag je in Parijs ook in een broek rondlopen.

Jawel, u leest het goed – tot vorig jaar bestond er een wet waarin stond dat vrouwen geen broek mochten dragen in Parijs. Eén uitzondering: een ‘sportbroek’ mocht wel wanneer ze te paard of met de fiets waren. Die aanpassing kwam er in 1909.

![flickr.com/aigle_dore](2.jpg "Credit: flickr.com/aigle_dore")

Volgens de wet moesten vrouwen expliciet toestemming vragen aan de politie om een broek te mogen dragen – anders liepen ze het risico gearresteerd te worden. Natuurlijk gebeurde dat al jaren niet meer, maar de overheid deed niets om de wet aan te passen.

Tot vorig jaar dus. In 2012 vroegen enkele vrouwenbewegingen om de wet te schrappen, al was het maar voor het symbolische aspect. En dat is dan ook gebeurd in februari 2013. Nu hoef je dus geen toestemming meer te vragen om in een broek Parijs te bezoeken.