---
id: "samen-op-jacht-met-orkas"
title: "Samen op jacht met Orka's"
authorhandle: "shannaverspreet"
day: "2014/10/28"
source_url: "https://en.wikipedia.org/wiki/Killer_whales_of_Eden,_Australia"
source_name: "wikipedia.org"
img_credit: "wikimedio.org"
keywords: ["orka","jacht","Old Tom","zwaardwalvis","Eden","Australië"]
---
# Samen op jacht met Orka's
De orka wordt in het Engels 'killer whale' genoemd. Niet toevallig, want het zijn genadeloze roofdieren. En slim, blijkbaar. In Eden, een kuststad in Australië, leefde vroeger een groep orka's die jaagde samen met de mens.

De meest bekende orka van de groep was 'Old Tom'. Hij werd gezien als de leider van de bende: wanneer de orka's een prooi gevonden hadden, vaak andere soorten walvissen, zocht Old Tom contact met de menselijke jagers. Zij konden dan de prooien vangen met harpoenen en de orka's mochten hun buit kiezen voor de mensen ze aan land haalden.

Zelfs met de harpoenen konden de orka's helpen! Wanneer een walvis geraakt was, nam een orka soms het touw van de harpoen tussen de tanden om te helpen trekken. Het skelet van Old Tom, die in 1930 overleed, is te zien in een museum in Eden. Op zijn tanden zijn duidelijke sporen te zien van het touwtrekken.