---
id: "koning-bluetooth"
title: "De Noorse koning Bluetooth"
authorhandle: "shannaverspreet"
day: "2016/03/31"
source_url: "https://en.wikipedia.org/wiki/Bluetooth#Name_and_logo"
source_name: "wikipedia.org"
img_credit: "wikimedia.org - de begrafenis van koning Bluetooth"
keywords: ["bluetooth","naam","afkomst","afkomstig","vernoemd","naar","koning","Harald","rune","runen"]
---
# De Noorse koning Bluetooth
De Bluetooth-technologie is uitgevonden in 1989. Het zorgt ervoor **dat gsm's en computers met elkaar kunnen communiceren** - zo kan je bijvoorbeeld makkelijk foto's doorsturen, of kan je je telefoon opnemen via een knop in de auto. Origineel heette het 'short-link radio technologie', maar in 1997 kreeg het de naam 'Bluetooth', **naar de Noorse koning Harald Bluetooth.**

Geen grap, die man heette echt zo! Hij was koning van Noorwegen en Denemarken in de tiende eeuw. Zijn volledige naam was **Harald Blåtand Gormsson**, in het Engels werd dat 'Bluetooth', of 'blauwe tand' dus.

Koning Bluetooth staat erom bekend dat hij **verschillende Deense stammen verenigd** heeft in één koninkrijk - Denemarken - en het volk ook verenigde door het Christendom te introduceren. Volgens Jim Kardach, één van de ontwikkelaars van de Bluetooth-technologie in de jaren '90, was dat dus de perfecte naam. Koning Bluetooth verenigde het volk **net zoals deze technologie verschillende apparaten verenigt!**