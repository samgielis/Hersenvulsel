---
id: "geen-vers-brood-oorlog"
title: "Geen vers brood na de Tweede Wereldoorlog"
authorhandle: "shannaverspreet"
day: "2016/10/31"
source_url: "https://en.wikipedia.org/wiki/Rationing_in_the_United_Kingdom"
source_name: "wikipedia.org"
img_credit: "commons.wikimedia.org"
keywords: ["brood","bread","vers","gebakken","oorlog","rantsoen","wereld","wereldoorlog","twee","tweede","een","eerste","I","II","engeland","UK","verenigd","koninkrijk","VK","united","kingdom","eten","voedsel","schaarste"]
---
# Geen vers brood na de Tweede Wereldoorlog
Bij tijden van oorlog hoort helaas ook een **rantsoen.** De overheid legt het volk restricties op wat eten betreft, want de **kans op voedselschaarste** is groot. Zo kon je in het Verenigd Koninkrijk na de Tweede Wereldoorlog bijvoorbeeld **wel brood eten... als het maar niet vers gebakken was.**

De regel kwam er dus pas _na_ de oorlog, omdat er toen risico was op een tekort wat brood betrof. De overheid wou dus **dat het volk wat minder brood zou gaan eten.** Een limiet, bijvoorbeeld één brood per gezin per week, kwam er niet. Wel dus deze gekke regel: het volk mocht alleen oud brood kopen.

Waarom? De slimme koppen bij de overheid wisten natuurlijk **hoe heerlijk versgebakken brood is.** Hoe verser het brood, hoe groter de kans **dat je er veel meer van gaat eten.** Daar komt ook nog eens bij dat versgebakken brood moeilijker te snijden is, waardoor je van vers brood vaak **dikkere boterhammen** snijdt. Bakkers kregen dus de opdracht om hun versgebakken brood een dagje te laten liggen: **pas de dag na het bakken mocht het verkocht worden.**

Dat broodrantsoen heeft trouwens ook nu nog gevolgen. Zo heerst er in het Verenigd Koninkrijk nog steeds **de mythe dat je buikpijn zou krijgen** als je te veel vers brood eet. Waarschijnlijk is dat het leugentje om bestwil dat ouders hun kinderen vertelden tijdens de naoorlogse periode.