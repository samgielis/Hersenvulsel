---
id: "fanta-nazi-duitsland"
title: "We hebben Fanta dankzij Nazi-Duitsland"
authorhandle: "shannaverspreet"
day: "2016/03/11"
source_url: "https://en.wikipedia.org/wiki/Fanta#History"
source_name: "wikipedia.org"
img_credit: "wikimedia.org"
keywords: ["Fanta","cola","Coca-Cola","Tweede","Wereldoorlog","oorlog","Duitsland","nazi","nazi's","Hitler","Adolf"]
---
# We hebben Fanta dankzij Nazi-Duitsland
Coca-Cola bestaat al sinds 1886, Fanta is uitgevonden in 1940 - middenin de Tweede Wereldoorlog. Helemaal geen toeval. In Duitsland stond een Coca-Cola-fabriek, maar tijdens de oorlog was het onmogelijk om **de ingrediënten voor cola te importeren**. En dus moesten de Duitsers gaan improviseren als ze nog lekkere frisdrank wilden maken!

**Max Keith**, het hoofd van Coca-Cola Duitsland, besloot dus een volledig nieuwe drank te ontwikkelen: **Fanta!** De Duitsers waren er gek op, maar na de oorlog nam Coca-Cola de fabriek weer gewoon over en werd Fanta niet meer gemaakt. Alle ingrediënten waren weer beschikbaar, dus ze konden weer gewoon cola maken.

![wikimedia.org - Fanta of 'Fēndá' (芬达) in China](2.jpg "Credit: wikimedia.org - Fanta of 'Fēndá' (芬达) in China")

In de jaren '50 begon concurrent **Pepsi** meer en meer op te komen en bracht die verschillende dranken op de markt. Om de grootste te blijven, moest Coca-Cola ook vernieuwen - en dus werd de **Fanta uit Nazi-Duitsland** opnieuw gemaakt. Ondertussen is het niet meer weg te denken uit de winkels... en dat hebben we dus aan de nazi's te danken!

Nog een leuk weetje: tijdens een hele korte brainstormsessie over de naam, zei Keith aan zijn team dat ze **hun fantasie moesten gebruiken**. Het werd dus al heel snel 'Fanta'!