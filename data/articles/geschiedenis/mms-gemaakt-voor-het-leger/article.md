---
id: "mms-gemaakt-voor-het-leger"
title: "M&M’s werden gemaakt voor het leger"
authorhandle: "shannaverspreet"
day: "2018/09/20"
source_url: "https://en.wikipedia.org/wiki/M%26M%27s"
source_name: "wikipedia.org"
img_credit: "commons.wikimedia.org"
keywords: ["m&m","m&m’s","mnms","smartie","smarties","snoepjes","chocola","chocolade","uitgevonden","bedacht","oorsprong","ontstaan","geschiedenis","mars","oorlog","leger","soldaat","soldaten"]
---
# M&M’s werden gemaakt voor het leger
In 1941 rolden de eerste M&M’s van de band. Forrest Mars kwam op het idee toen hij Britse soldaten **Smarties** zag eten. Door de **harde buitenkant** smolt de chocolade niet, dus konden de snoepjes zelfs in het heetst van de strijd gegeten worden.

De Amerikaan had eerder al de chocoladerepen Mars en Milky Way bedacht. Met M&M’s hoopte hij het hele **Amerikaanse leger** te veroveren. **Chocola meenemen** was namelijk niet evident voor soldaten, omdat dat onderweg **snel smelt.**

In oorlogstijd had Mars dus heel wat potentiële klanten, maar ook productieproblemen. **Chocola was namelijk gerantsoeneerd.** Daarom besloot hij samen te werken met Bruce Murrie, wiens vader het **chocoladebedrijf Hershey Chocolate** runde. Zij hadden namelijk de controle over gerantsoeneerde chocolade in Amerika.

Vanaf 1941 werden M&M’s dus **exclusief gemaakt voor het Amerikaanse leger,** met Hershey-chocolade. En M&M staat natuurlijk voor **de namen van de bedenkers:** Mars en Murrie.