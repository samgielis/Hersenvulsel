---
id: "brandweer-romeinse-tijd"
title: "De brandweer in Rome ging er met je huis vandoor"
authorhandle: "shannaverspreet"
day: "2016/02/24"
source_url: "https://en.wikipedia.org/wiki/History_of_firefighting#Rome"
source_name: "wikipedia.org"
img_credit: "wikimedia.org"
keywords: ["brandweer","brandweerman","brandweerkorps","rome","romeinse","tijd","rijk","marcus","crassus"]
---
# De brandweer in Rome ging er met je huis vandoor
Gelukkig kunnen we tegenwoordig goed op brandweermannen en -vrouwen rekenen... In de Romeinse tijd gingen ze vaak met je hele huis lopen!

Zo'n honderd jaar voor Christus richtte generaal Marcus Crassus het eerste brandweerkorps op in het Romeinse Rijk. Hij verzamelde 500 sterke mannen die voor hem branden konden blussen.

Als je huis in brand stond, was het korps er snel bij... maar ze stonden erbij en keken ernaar. Generaal Crassus onderhandelde eerst met de eigenaar van het gebouw - wat heb je ervoor over als wij deze brand blussen?

Wie niet wou betalen, zag z'n huis dan ook in vlammen opgaan. Maar geen nood, Crassus betaalde je daarna graag een aalmoes om je grond - en de weinige stenen die er misschien nog stonden - aan hem te verkopen.