---
id: "james-blunt-verkoopt-zus-op-ebay"
title: "James Blunt verkoopt z'n zus op Ebay"
authorhandle: "shannaverspreet"
day: "2016/01/11"
source_url: "https://www.theguardian.com/music/2007/jul/11/1"
source_name: "theguardian.com"
img_credit: "wikimedia.org"
keywords: ["james blunt","zus","ebay"]
---
# James Blunt verkoopt z'n zus op Ebay
Familiedrama? Daar weet James Blunt wel een oplossing voor: hij verkocht z'n zus op <a href="https://www.ebay.be/">eBay</a>.

Blunt zelf zegt dat hij een eBay-verslaving had in 2004. Hij werkte aan z'n eerste album en in zijn vrije tijd verkocht hij zowat alles dat hij had online. Zo ook zijn eigen zus, dus.

Maar nee, het was niet omdat hij haar echt weg wilde. Miss Blunt moest naar een begrafenis in Ierland, maar door stakingen bij het openbaar vervoer geraakte ze daar niet. Broerlief ging dus op eBay op zoek naar een 'koene ridder' die 'een prinses in nood' kon helpen. Een man met een helikopter bood zijn diensten aan... En ja hoor, een paar jaar later waren de prinses en de koene ridder getrouwd.