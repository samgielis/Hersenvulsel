---
id: "bugs-bunny-kan-levens-redden"
title: "Bugs Bunny kan levens redden"
authorhandle: "shannaverspreet"
day: "2014/11/05"
source_url: "https://www.openculture.com/2013/05/the_strange_day_when_bugs_bunny_saved_the_life_of_mel_blanc.html"
source_name: "openculture.com"
img_credit: "flickr.com/coyote521"
keywords: ["buggs buny","mel blanc"]
---
# Bugs Bunny kan levens redden
Mel Blanc is misschien wel de bekendste stemacteur ooit. Bugs Bunny, Daffy Duck, Barney van 'The Flintstones', Tweety, Woody Woodpecker... En zijn personages hebben zelfs ooit zijn leven gered!

In 1961 raakte Blanc betrokken bij een auto-ongeval, waarna hij in een coma belande. Twee weken lang gaf hij geen enkele kik, tot een dokter op een dag zijn kamer binnenkwam en nonchalant vroeg "how are you doing today, Bugs Bunny?" Waarop Blanc reageerde met "what's up, doc?" Zeven maanden later was de man volledig genezen.

Volgens neurologen waren de personages zo echt voor Blanc, dat ze een deel uitmaakten van zijn onderbewustzijn en daarom naar boven kwamen tijdens zijn coma. Uiteindelijk stierf Blanc in 1989. That's all, folks!