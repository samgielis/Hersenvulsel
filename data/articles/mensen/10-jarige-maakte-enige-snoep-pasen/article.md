---
id: "10-jarige-maakte-enige-snoep-pasen"
title: "10-jarige maakte het enige paassnoep voor het Witte Huis"
authorhandle: "shannaverspreet"
day: "2016/03/27"
source_url: "https://www.people.com/article/zollidrops-alina-morse-10-year-old-invented-candy-served-white-house-easter-egg-roll"
source_name: "people.com"
img_credit: "zollipops.com - Alina Morse (rechts) met haar kleine zus Lola, die de naam voor het snoep bedacht"
keywords: ["pasen","paas","paasfeest","eieren","chocola","snoep","amerika","us","vs","witte","huis","white","house","rapen","president","obama","first","lady","michelle","alina","morse"]
---
# 10-jarige maakte het enige paassnoep voor het Witte Huis
Elk jaar houdt de president van de Verenigde Staten **een grote paaseierenzoektocht** voor een grote groep kinderen. Dit jaar werd er maar één soort snoep verstopt voor de kleine Amerikanen: **Zollipops**, een lollipop die goed is voor je tanden!

**De tienjarige Alina Morse vond het gezonde snoep uit toen ze zeven was.** Ze snoepte zelf heel graag, maar vond het jammer dat snoep zo slecht was voor haar tanden - dus besloot ze er gewoon zelf iets aan te doen. Met de hulp van haar ouders en een tandarts begon ze research te doen. Welke ingrediënten zijn **wel gezond**?

Op drie jaar tijd is het bedrijfje van Alina **enorm gegroeid**. Vorig jaar werd ze **door first lady Michelle Obama al uitgenodigd** op het paasfeest, dit jaar werden haar Zollipops uitgekozen als **het enige snoep voor de kinderen**. Alina werkt zelf trouwens heel veel aan haar bedrijf. Ze gaat natuurlijk ook gewoon naar school, maar **haar vrije tijd verdeelt ze in drie - huiswerk, spelen met haar zus en werken aan Zollipops!**