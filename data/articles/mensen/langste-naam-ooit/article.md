---
id: "langste-naam-ooit"
title: "De langste naam ooit"
authorhandle: "shannaverspreet"
day: "2022/01/15"
source_url: "https://www.guinnessworldrecords.com/world-records/67285-longest-personal-name"
source_name: "guinnessworldrecords.com"
img_credit: "Jon Tyson, unsplash.com"
keywords: ["Lange", "langste", "naam", "voornaam", "achternaam", "record", "ooit", "ter wereld", "wereldrecord", "guinness"]
---
# De langste naam ooit
In het Guinness Book of Records vind je de meest bizarre wereldrecords terug. Heb je je bijvoorbeeld al eens afgevraagd wie de langste naam ooit had?

Hubert Blaine Wolfe­schlegel­stein­hausen­berger­dorff Senior draagt officieel de titel van persoon met de langste eigennaam. Zijn achternaam bevat maar liefst 590 letters, en daarbovenop gaven zijn ouders hem nog een naam voor elke letter van het alfabet. Zijn officiële naam is als volgt:

Adolph Blaine Charles David Earl Frederick Gerald Hubert Irvin John Kenneth Lloyd Martin Nero Oliver Paul Quincy Randolph Sherman Thomas Uncas Victor William Xerxes Yancy Zeus Wolfeschlegelsteinhausenbergerdorffwelchevoralternwarengewissenhaftschaferswessenschafewarenwohlgepflegeundsorgfaltigkeitbeschutzenvonangreifendurchihrraubgierigfeindewelchevoralternzwolftausendjahresvorandieerscheinenvanderersteerdemenschderraumschiffgebrauchlichtalsseinursprungvonkraftgestartseinlangefahrthinzwischensternartigraumaufdersuchenachdiesternwelchegehabtbewohnbarplanetenkreisedrehensichundwohinderneurassevonverstandigmenschlichkeitkonntefortpflanzenundsicherfreuenanlebenslanglichfreudeundruhemitnichteinfurchtvorangreifenvonandererintelligentgeschopfsvonhinzwischensternartigraum.

Hubert, zoals hij zich liet noemen, werd geboren in Duitsland in 1914 en emigreerde als volwassene naar de Verenigde Staten. Doorheen zijn leven was zijn naam vaak een heikel punt, vooral omdat Hubert er zelf op stond dat instanties en bedrijven zijn volledige naam gebruikten. Zo betaalde hij bijvoorbeeld nooit een rekening als die niet écht aan hem was gericht. Vanaf de jaren ‘60 doken er ook problemen op met computers die de lange naam niet konden verwerken, waardoor zijn papierwerk steeds met de hand verwerkt moest worden.

Deze uitzonderlijk lange achternaam zou ontstaan zijn bij Huberts overgrootvader, die in de 19e eeuw een achternaam voor zijn familie moest aangeven. De naam zou de geschiedenis vertellen van een familie herders, die eeuwenlang hun kudde schapen beschermden tegen wolven. Dat is in elk geval het verhaal dat Hubert zelf vertelde aan de Amerikaanse pers.

Uiteraard liet de persoon met de langste naam de kans niet voorbijgaan om zijn naam door te geven: in 1952 werd Hubert Blaine Wolfeschlegel­stein­hausen­berger­dorff, Jr. geboren. Volgens de overlevering kon hij op driejarige leeftijd zijn volledige achternaam correct uitspreken.
