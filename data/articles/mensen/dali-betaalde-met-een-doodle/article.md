---
id: "dali-betaalde-met-een-doodle"
title: "Salvador Dalí betaalde met een doodle"
authorhandle: "shannaverspreet"
day: "2014/11/12"
source_url: "https://www.artexpertswebsite.com/pages/artists/super_dali_mysteries.php"
source_name: "artexpertswebsite.com"
img_credit: "wikimedia.org"
keywords: ["Salvador Dalì","doodle","cheque"]
---
# Salvador Dalí betaalde met een doodle
Salvador Dalí was een briljant kunstenaar, maar uiteraard een beetje gek. Met zijn schilderijen verdiende hij enorm veel geld - en dankzij enkele aparte gewoontes wist hij dat geld goed te bewaren.

Dalí nam vaak grote groepen vrienden en studenten mee uit eten. Gierig als hij was, had hij een aparte manier van betalen. Na het eten vroeg hij de rekening voor de volledige groep en die betaalde hij met een cheque. Op de achterkant van de cheque maakte hij dan snel een unieke tekening.

De uitbater van het restaurant zou die cheque natuurlijk bijhouden of verkopen - het was telkens een unieke, authentieke Dalí! En zo werden de cheques nooit geïnd bij de bank. De schilder betaalde dus nooit voor zijn eten... Hij tekende ervoor.