---
id: "john-titor-tijdreiziger"
title: "John Titor, een echte tijdreiziger"
authorhandle: "shannaverspreet"
day: "2016/03/25"
source_url: "https://en.wikipedia.org/wiki/John_Titor"
source_name: "wikipedia.org"
img_credit: "wikimedia.org"
keywords: ["tijdreizen","tijdreiziger","toekomst","verleden","terug","tijd","time","travel","traveler","john","titor"]
---
# John Titor, een echte tijdreiziger
Over tijdreizen wordt enorm veel gespeculeerd. [Stephen Hawking beweerde ooit bewezen te hebben dat het onmogelijk was.](https://hersenvulsel.be/mensen/hawking-gisteren-feestje/) En toch blijft het echt een fascinatie voor veel mensen - die zullen dan ook smullen van het verhaal van **John Titor**, een man die zich in 2001 online voordeed als een echte tijdreiziger.

Titor postte op een online forum dat hij een Amerikaanse soldaat was, **teruggestuurd uit het jaar 2036**. Hij moest eigenlijk naar **1975** om een bepaalde computer op te halen. Om 'persoonlijke redenen' maakte Titor een tussenstop in het jaar 2001.

Natuurlijk vertelde de tijdreiziger veel over de toekomst. Tegen het jaar 2036 **zou de Verenigde Staten door een burgeroorlog opgesplitst zijn** - die oorlog zou beginnen in 2008 en eindigen in 2015. Een voorspelling die dus **niet** is uitgekomen.

Titor voorspelde niet alleen oorlogen, ook ziektes en verschillende technologieÃ«n. Hij was zelf heel erg **gefascineerd door UFO's en aliens**. Dat waren volgens hem ook tijdreizigers, die nog veel verder in de toekomst leefden. Na enkele maanden op de online fora verdween Titor weer, en **niemand weet eigenlijk echt wie hij was...** Op [zijn Wikipedia-pagina](https://en.wikipedia.org/wiki/John_Titor) kan je natuurlijk al zijn voorspellingen en verhalen terugvinden.