---
id: "julian-ontdekt-13-jaar-vermist"
title: "Julian ontdekt dat hij al 13 jaar vermist is"
authorhandle: "shannaverspreet"
day: "2016/04/22"
source_url: "https://www.wvtm13.com/news/child-reported-missing-13-years-ago-located-unharmed/36262230"
source_name: "wvtm13.com"
img_credit: "missingkids.com - een herwerkte foto van hoe Julian er nu zou kunnen uitzien"
keywords: ["Julian","Hernandez","Bobby","ontvoerd","kidnapper","gekidnapt","papa","vader","kind","gevonden","Amerika","Ohio"]
---
# Julian ontdekt dat hij al 13 jaar vermist is
Julian Hernandez, een 18-jarige Amerikaanse jongeman, ontdekte eind vorig jaar dat hij **eigenlijk al 13 jaar vermist was.** Wat? _Huh?!_ Zijn vader had hem blijkbaar **ontvoerd** toen Julian 5 jaar oud was, maar daar herinnert hij zich niks meer van.

De moeder van Julian was dus al die tijd op zoek naar haar zoon. Zij had **na de scheiding de voogdij** over hem gekregen, maar Julian en zijn vader verdwenen op een dag gewoon spoorloos.

De jongeman was intussen 18 jaar oud en wou gaan studeren. Toen hij zich wou aanmelden bij een universiteit, bleek er iets **niet te kloppen met zijn papieren** - medewerkers van de school ontdekten toen dat Julian in de **databank van vermiste kinderen** stond. Zelf had hij geen flauw idee. Julian is intussen **herenigd** met zijn moeder, zijn vader is gearresteerd.