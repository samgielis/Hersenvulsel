---
id: "cleopatra-was-grieks"
title: "Cleopatra was een Griekse"
authorhandle: "shannaverspreet"
day: "2018/08/11"
source_url: "https://blog.oup.com/2010/12/cleopatra-2/"
source_name: "blog.oup.com"
img_credit: "commons.wikimedia.org - ‘Cleopatra’ door Lawrence Alma-Tadema"
keywords: ["cleopatra","egypte","egyptisch","egyptische","koningin","farao","caesar","grieks","griekenland","afkomst","afkomstig","europa"]
---
# Cleopatra was een Griekse
Cleopatra VII is waarschijnlijk de **bekendste Egyptische koningin.** Maar weinig mensen weten dat ze eigenlijk van **Griekse afkomst** was.

Over Cleopatra’s uiterlijk wordt weleens gedebatteerd. Sommige mensen geloven dat de Egyptische koningin **zwart was.** Aangezien ze geboren werd in 69 voor Christus, valt dat **moeilijk te bewijzen.** Toch hebben historici haar _roots_ kunnen traceren.

In de vierde eeuw voor Christus werd de **Egyptische dynastie opgestart door Ptolemy I,** een volgeling van Alexander de Grote. Ptolemy I was dus de eerste Egyptische koning - én **van Grieks-Macedonische afkomst.** Acht generaties later werd Cleopatra geboren.

![commons.wikimedia.org - actrice Sarah Bernhardt als Cleopatra, door Napoleon Sarony](cleopatra 2.jpg "Credit: commons.wikimedia.org - actrice Sarah Bernhardt als Cleopatra, door Napoleon Sarony")

Ook de vrouwen in de stamboom zijn makkelijk te traceren. De meeste voorvaderen van Cleopatra **lieten Griekse vrouwen overkomen** om mee te trouwen. Enkelen trouwden zelfs met hun eigen zus. De bloedlijn bleef dus erg Grieks.

Alleen bij Cleopatra’s vader en grootvader wordt het moeilijker: zij hadden **meerdere vrouwen,** en die waren mogelijk niet allemaal Grieks. Wel is geweten dat het allemaal vrouwen met een zekere status waren. De kans is dus groot dat zij **deels Egyptisch** waren, maar met **Griekse of andere Europese roots.** Wie Cleopatra’s moeder was, daar bestaat nog twijfel over. Maar de bekendste Egyptische koningin stamt zeker af van een lange lijn Grieken.