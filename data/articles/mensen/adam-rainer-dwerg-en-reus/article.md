---
id: "adam-rainer-dwerg-en-reus"
title: "Adam Rainer was een dwerg én een reus"
authorhandle: "shannaverspreet"
day: "2018/06/19"
source_url: "https://www.ripleys.com/weird-news/acromegaly-dwarf-giant/"
source_name: "ripleys.com"
img_credit: "pinterest.com"
keywords: ["adam","rainer","dwerg","reus","enige","geboren","gestorven","dwerggroei","acromegalie"]
---
# Adam Rainer was een dwerg én een reus
Adam Rainer is de enige gekende persoon ooit **die tijdens zijn leven zowel een dwerg als een reus was.** Door twee afzonderlijke medische aandoeningen werd zijn groei drastisch aangetast.

Adam werd geboren in Oostenrijk in 1899. Toen hij als jongvolwassene bij het leger wou gaan, werd hij **afgekeurd omwille van zijn lengte.** Met zijn **1m22** kon hij officieel omschreven worden als een persoon met dwerggroei. Enkele jaren later begon Adam echter te groeien.

Toen hij 32 was en **2m16** groot, ontdekten dokters de oorzaak. Een tumor zorgde ervoor dat Adam **te veel groeihormonen aanmaakte.** Door de snelle groeispurten was Adams rug gebogen en werd hij bedlegerig. Hij kon **niet meer op eigen kracht rechtstaan.** Adam stierf uiteindelijk op 51-jarige leeftijd en **was toen 2m34 groot.** Hij is dus geboren als dwerg, maar gestorven als reus.