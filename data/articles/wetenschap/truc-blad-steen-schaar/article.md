---
id: "truc-blad-steen-schaar"
title: "Truc: win altijd met blad, steen, schaar"
authorhandle: "shannaverspreet"
day: "2014/08/2"
source_url: "https://www.smithsonianmag.com/smart-news/ultimate-rock-paper-scissor-strategy-180951322/"
source_name: "smithsonianmag.com"
img_credit: "flickr.com"
keywords: []
---
# Truc: win altijd met blad, steen, schaar
Blad, steen, schaar - of schaar, steen, papier? Een spel dat zo willekeurig is, dat je gewoon geluk moet hebben om te winnen. Of toch niet? Volgens een Chinees onderzoek zou er een manier zijn om je kansen op winst te verhogen.

Het spel op zich is niet moeilijk: je vormt met je hand een blad, steen of schaar en je tegenstander doet hetzelfde. Blad wint tegen steen, steen tegen schaar en schaar tegen blad. Je hebt dus een kans van één op drie dat je wint, één op drie dat je verliest en één op drie dat het gelijkspel is. Maar dan wordt het interessant…

![](2.jpg "Credit: ")

Wanneer je een ronde gewonnen hebt, ben je meer geneigd om tijdens de volgende ronde weer hetzelfde teken te nemen. Dus: als jouw schaar verliest tegen een steen, dan is de kans groot dat je tegenstander weer een steen in het spel werpt. Verhoog dus je kansen om te winnen door een blad te nemen!

Ook bij de verliezers zagen de onderzoekers een patroon: in de hoop om te winnen, zal je eerder het teken nemen dat jouw vorige teken zou verslagen. Concreet betekent dat dus dat je meestal een schaar zal nemen nadat je verloren hebt met blad, steen nadat je verloor met schaar en blad nadat je steen ten onder ging. Je weet nu dus ook dat je tegenstander dit waarschijnlijk zal doen! Als hij of zij verliest met een schaar, kan de volgende move wel eens een steen zijn.

Nu heb je dus de perfecte strategie om altijd te winnen met blad, steen, schaar! Zolang je tegenstander dit zelf niet weet, natuurlijk…