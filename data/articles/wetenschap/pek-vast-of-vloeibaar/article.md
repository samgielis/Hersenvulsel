---
id: "pek-vast-of-vloeibaar"
title: "Het traagste experiment ooit: is pek vast of vloeibaar?"
authorhandle: "shannaverspreet"
day: "2014/08/27"
source_url: "https://www.smithsonianmag.com/smart-news/physicists-have-been-waiting-for-this-painfully-slow-experiment-for-nearly-86-years-46953806/?no-ist"
source_name: "smithsonianmag.com"
img_credit: "wikimedia.org"
keywords: ["Thomas","Parnell","pek","experiment","vast","vloeibaar","druppel"]
---
# Het traagste experiment ooit: is pek vast of vloeibaar?
Fysicus Thomas Parnell heeft in 1927 in Australië een experiment opgezet met pek. Hij wou bewijzen dat het dikke materiaal, dat toen vaak gebruikt werd om boten en daken waterdicht te maken, eigenlijk vloeibaar was. Hij zette het in een trechter en wachtte op een druppel… En nu wordt er nog steeds gewacht.

Het duurt ongeveer vijftien jaar voor één druppel pek gevormd wordt. Sinds het begin van het experiment zijn er negen druppels gevallen – de laatste vorig jaar. En niemand heeft in al die tijd een druppel zien vallen.

Het experiment van Parnell is dus geslaagd: hij heeft bewezen dat pek vloeibaar is. Nu is het wachten op de tiende druppel om te vallen. Uiteraard kan je dat allemaal [volgen op een livestream.](https://www.thetenthwatch.com/feed/)