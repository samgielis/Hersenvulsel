---
id: "alcohol-of-niks-drinken-woestijn"
title: "Alcohol of niks drinken in de woestijn?"
authorhandle: "shannaverspreet"
day: "2016/05/03"
source_url: "https://www.thenakedscientists.com/HTML/questions/question/1904/"
source_name: "thenakedscientists.com"
img_credit: "wikimedia.org"
keywords: ["woestijn","uitdroging","dorst","drank","water","alcohol","wijn","drinken","hydrateren","gedehydrateerd","hydratatie","urine"]
---
# Alcohol of niks drinken in de woestijn?
Je bent verloren gelopen in de woestijn, al je water is op... maar je hebt nog wel **een fles wijn.** Kan je dan best alcohol drinken tegen de dorst, of kan je **beter helemaal niets drinken?**

Je hebt het misschien al wel gemerkt na een nachtje stappen: van alcohol raak je **gedehydrateerd.** Drink je **een glas wijn van 125 ml**, dan gaat je lichaam daardoor **150 ml vocht verliezen.** Je verliest er dus letterlijk meer mee dan je wint - helemaal niets drinken in de woestijn is nog beter dan alcohol drinken.

Een belangrijke oorzaak van die dehydratatie is het **antidiuretisch hormoon.** Dat hormoon zorgt ervoor dat je lichaam **zo weinig mogelijk urine produceert**, zodat het meer water kan opnemen. Wanneer je alcohol drinkt, **vermindert dat hormoon.** Alcohol in je lijf zorgt er dus voor dat je veel meer urine gaat produceren... Maar dat had je misschien zelf ook al wel door!