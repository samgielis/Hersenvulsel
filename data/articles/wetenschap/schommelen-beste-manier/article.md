---
id: "schommelen-beste-manier"
title: "Rechtstaan of zitten? Zo moet je schommelen"
authorhandle: "shannaverspreet"
day: "2014/08/14"
source_url: "https://www.smithsonianmag.com/smart-news/whats-the-best-way-to-swing-a-playground-swing-180948084/?no-ist"
source_name: "smithsonianmag.com"
img_credit: "pexels.com"
keywords: ["schommel","beweging","snelheid","hoogte"]
---
# Rechtstaan of zitten? Zo moet je schommelen
Zittend en met de benen zwaaiend, rechtstaand of misschien wel ergens tussenin. Iedereen heeft zo z'n eigen tactiek om te schommelen. En natuurlijk bestaat ook daarover een wetenschappelijk onderzoek! Wat is nu d√© beste manier om te schommelen?

Op de speelplaats zijn het vaak de waaghalzen die gaan rechtstaan op de schommel om zo extra hoog te komen. Maar werkt dat wel? Volgens enkele Amerikaanse natuurkundigen klopt het wel degelijk - door rechtstaand te schommelen geraak je hoger. Maar dat is daarom nog niet de beste manier om te schommelen.

Volgens het onderzoek krijg je sneller een goed tempo door zittend te starten. Dus door te zitten en je benen naar voor en naar achter te bewegen, geraak je makkelijker van de grond. Maar als je dan nog hoger wil gaan, kan je best rechtstaan. De ideale tactiek om te schommelen is dus een combinatie van de twee - nu weet je dat ook weer!