---
id: "je-ziet-sneller-slang-dan-spin"
title: "Je ziet sneller een slang dan een spin"
authorhandle: "shannaverspreet"
day: "2018/07/14"
source_url: "https://www.popsci.com/humans-are-better-noticing-snakes-we-are-seeing-spiders"
source_name: "popsci.com"
img_credit: "commons.wikimedia.org"
keywords: ["slang","slangen","spin","spinnen","angst","zien","opmerken","evolutie","geëvolueerd","mensen","arachnofobie","ofidiofobie"]
---
# Je ziet sneller een slang dan een spin
Mensen hebben een **erg goed zicht.** Een deel daarvan hebben we verbazingwekkend genoeg te danken aan slangen. We zijn namelijk zo **geëvolueerd om snel een slang te kunnen spotten!**

Slangen zijn al eeuwenlang **een reëel gevaar.** Een beet van een giftige soort kan dodelijk zijn. Mensen die goed slangen konden spotten in het wild, **overleefden** dus. En gaven die genen door aan hun nageslacht.

Studies hebben uitgewezen dat we **sneller een slang opmerken dan een spin.** We zien dan weer sneller een spin dan meer onschuldige dingen, zoals bloemen en paddenstoelen. We leren dus opmerken **waar we als mensheid bang voor zijn.** Maar de slang - meestal gevaarlijker dan een spin - steekt er met kop en schouders bovenuit.