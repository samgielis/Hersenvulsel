{
  "id":"helderziende-redt-gevangenen",
  "title":"Een 'helderziende' redde gevangenen uit een concentratiekamp",
  "authorid":"shannaverspreet",
  "authorname":"Shanna Verspreet",
  "category":"mensen",
  "day":"2014/09/07",
  "time":"13:50:00",
  "source_name":"wikipedia.org",
  "source_url":"https://en.wikipedia.org/wiki/Robert_Desnos#Resistance_and_deportation",
  "img_credit":"wikimedia.org",
  "keywords":"robert, desnos, dichter, helderziende, wereldoorlog, concentratiekamp, redden",
  "content":[
          {"type": "paragraph",
		   "content": "De Franse dichter Robert Desnos heeft tijdens de Tweede Wereldoorlog een heel aantal gevangenen uit een concentratiekamp kunnen redden. Hij deed zich namelijk voor als helderziende. Door de toekomst van de gevangenen te lezen, zette hij de bewakers op een verkeerd been."},
		   {"type": "paragraph",
		   "content": "Desnos was afgevoerd naar een concentratiekamp in Terezin, in Tsjecho-Slowakije. Op een dag werd hij daar, samen met een groep andere gevangenen, opgepikt door een vrachtwagen. Het was meteen duidelijk dat ze onderweg waren naar de gaskamers, maar toen de gevangenen uit de vrachtwagen geleid werden, stopte Desnos plots. Hij wendde zich tot de vrouw voor hem en begon haar toekomst te voorspellen."},
		   {"type": "image",
		   "name": "2.jpg",
		   "credit": "pexels.com"},
		   {"type": "paragraph",
		   "content": "In haar handpalm las de ‘helderziende’ dat de vrouw een lang en gelukkig leven zou leiden. Ze zou trouwen, kinderen krijgen en zelfs vele kleinkinderen. De andere gevangenen kwamen meteen rond hem staan – ook zij wilden hun toekomst kennen. De ene werd rijk, de andere kreeg een belangrijke functie… maar allemaal zouden ze lang en gelukkig leven."},
		   {"type": "paragraph",
		   "content": "De bewakers wisten geen blijf met zichzelf. Ze moesten deze gevangenen naar de gaskamers brengen, maar dat bleek niet de bedoeling te zijn. De helderziende was duidelijk: deze mensen zouden allemaal lang leven. Ze waren dus niet voorbestemd om die dag te sterven… En dus werden ze teruggebracht naar het concentratiekamp – ze werden nooit geëxecuteerd."}
		   ]
}
