{
  "id":"actiefilm-slecht-voor-lijn",
  "title":"Actiefilms zijn slecht voor je lijn",
  "authorid":"shannaverspreet",
  "authorname":"Shanna Verspreet",
  "category":"entertainment",
  "day":"2014/09/07",
  "time":"18:10:00",
  "source_name":"deredactie.be",
  "source_url":"http://deredactie.be/cm/vrtnieuws/wetenschap/140902-actiefilms-snacks",
  "img_credit":"youtube.com/talesoftruelife",
  "keywords":"film, actie, snack, eten, veel, meer",
  "content":[
          {"type": "paragraph",
		   "content": "Voor de tv en in de bioscoop grijpen we al snel naar een snack. Maar het soort programma of film waarnaar je kijkt, bepaalt ook hoeveel je zal eten. En actiefilms blijken heel slecht te zijn voor je lijn."},
		   {"type": "paragraph",
		   "content": "Enkele Amerikaanse onderzoekers onderwierpen een groep studenten aan een experiment. Een deel van de studenten mocht twintig minuten naar een talkshow kijken, de anderen kregen twintig minuten een actiefilm op tv. En voor hen stond uiteraard een tafel gevuld met hapjes."},
		   {"type": "image",
		   "name": "2.jpg",
		   "credit": "wikimedia.org"},
		   {"type": "paragraph",
		   "content": "De studenten die de actiefilm zagen, aten gemiddeld 206,5 gram snacks. Wie voor de talkshow zat, propte maar 104,3 gram binnen. Daar is een logische verklaring voor, volgens de onderzoekers. Actiefilms hebben een heel snel tempo, waardoor je als kijker meegesleept wordt… en afgeleid van wat je in je mond stopt."},
		   {"type": "paragraph",
		   "content": "Toch ook positief: wanneer je jezelf voorziet van gezonde snacks, zoals fruit, zal je ook daarvan meer eten. Neem dus volgende keer een tros druiven bij je actiefilm – ze zullen sneller op zijn dan je verwacht!"}
		   ]
}
