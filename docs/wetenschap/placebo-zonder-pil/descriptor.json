{
  "id":"placebo-zonder-pil",
  "title":"Placebo zonder pil",
  "authorid":"shannaverspreet",
  "authorname":"Shanna Verspreet",
  "category":"wetenschap",
  "day":"2014/08/4",
  "time":"20:20:00",
  "source_name":"smithsonianmag.com",
  "source_url":"https://www.smithsonianmag.com/smart-news/you-can-get-placebo-sleep-180949410/?no-ist",
  "img_credit":"wikimedia.org",
  "content":[
     	  {"type":"paragraph",
      "content":"Het placebo-effect is al langer bekend: geef iemand een pil tegen hun klachten, en de klachten zullen verminderen of zelfs verdwijnen – ook wanneer die pil eigenlijk geen medicijn is. Wetenschappers hebben de afgelopen jaren nog veel meer onderzoeken gedaan naar het placebo-effect. Je hebt geen pilletje nodig om je beter te voelen: een leugen geloven, werkt ook al."},
     	  {"type":"paragraph",
      "content":"Zo hebben enkele Amerikaanse onderzoekers een vals slaaponderzoek gedaan. De testpersonen mochten een nacht doorbrengen in een slaaplabo en daarna een test afleggen. Ze werden voorzien van allerlei sensoren om hun slaap te meten – maar eigenlijk deden de sensoren helemaal niets."},
 	  {"type":"image",
      "name":"2.jpg",
      "credit": "flickr.com"},
     	  {"type":"paragraph",
      "content":"’s Ochtends werd de helft van de personen verteld dat ze een heel goed slaappatroon hadden, dat ze een lange REM-slaap hadden die nacht en dat hun brein dus heel goed uitgerust was. De andere helft kreeg te horen dat ze slecht geslapen hadden, met weinig REM-slaap, en dat ze dus niet echt uitgeslapen waren."},
     	  {"type":"paragraph",
      "content":"Het resultaat laat zich al raden: de mensen die geloofden dat ze goed geslapen hadden, presteerden veel beter op de test dan de andere groep. Gewoon door te geloven dat je uitgerust bent, zal je je uitgerust voelen en beter presteren. Placebo-effect zonder een pil te nemen, dus."}
      ]
}
