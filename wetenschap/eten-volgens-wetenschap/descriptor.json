{
  "id":"eten-volgens-wetenschap",
  "title":"Eten volgens de wetenschap",
  "authorid":"shannaverspreet",
  "authorname":"Shanna Verspreet",
  "category":"wetenschap",
  "day":"2014/08/4",
  "time":"17:00:00",
  "source_name":"smithsonianmag.com",
  "source_url":"http://www.smithsonianmag.com/smart-news/japanese-scientists-have-figured-out-ideal-way-eat-hamburger-180951606/",
  "img_credit":"flickr.com",
  "content":[
     	  {"type":"paragraph",
      "content":"De Japanners zouden de Japanners niet zijn als ze zo nu en dan geen vreemde onderzoeken publiceren. Researchers van de tv-show ‘Honma Dekka!?’ hebben maar liefst vier maanden gewerkt aan volgende vraag: wat is de ideale manier om een hamburger te eten?"},
     	  {"type":"paragraph",
      "content":"Neem eens enkele happen van een goed gevulde hamburger, en er zal al snel een hoop groenten uitvallen. Gelukkig weten we nu dé perfecte manier om je broodje vast te houden en dat probleem te voorkomen. Plaats je duimen en pinken onder de hamburger en je drie andere vingers er bovenop. Zo hou je het broodje, de burger en alles wat er nog tussen ligt perfect op hun plaats, en zal er dus weinig uitvallen."},
 	  {"type":"image",
      "name":"2.jpg",
      "credit": "flickr.com"},
     	  {"type":"paragraph",
      "content":"De onderzoekers willen nog graag benadrukken dat het belangrijk is om je mond op te warmen voor het eten. Hap dus eerst een paar keer in de lucht om te oefenen – blijkbaar een cruciale eerste stap bij het eten van een hamburger."},
     	  {"type":"paragraph",
      "content":"En nog een gratis extra tip van het internet: draai je hamburger om! De bovenkant van het broodje zou steviger zijn dan de onderkant en dus eigenlijk een betere basis vormen. Door je hamburger ondersteboven te eten, zou je dus ook minder morsen. Smakelijk!"}
      ]
}
