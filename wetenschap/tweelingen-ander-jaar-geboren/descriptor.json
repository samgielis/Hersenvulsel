{
  "id":"tweelingen-ander-jaar-geborenn",
  "title":"Tweelingen, maar in een ander jaar geboren",
  "authorid":"shannaverspreet",
  "authorname":"Shanna Verspreet",
  "category":"wetenschap",
  "day":"2014/07/31",
  "source_name":"dailymail.co.uk",
  "source_url":"http://www.dailymail.co.uk/health/article-2419420/The-twins-born-years-apart-conceived-time-father-fought-testicular-cancer.html",
  "img_credit":"garyrobertsphoto.com",
  "content":[
      {"type":"paragraph",
      "content":"Nee, dit gaat niet over een tweeling waarvan de ene vlak voor Nieuwjaar geboren is en de andere net erna. Er bestaan effectief tweelingen die geboren zijn met jaren verschil: kinderen die verwekt zijn met IVF, in-vitrofertilisatie. Daarbij worden eicellen in een labo bevrucht, om daarna ingeplant te worden in de baarmoeder."},
	  {"type":"paragraph",
      "content":"In de meeste gevallen worden er meerdere eicellen tegelijk bevrucht, maar worden er maar één of twee ingeplant. De rest wordt dan ingevroren en bewaard voor later gebruik. Dus: als de ouders jaren later nog een kind willen via IVF, worden de eicellen van de eerste bevruchting weer bovengehaald."},
	  {"type":"paragraph",
      "content":"Genetisch gezien zijn deze kinderen dan tweelingen: de bevruchting is ontstaan op hetzelfde moment. De jongste lijkt dan ook vaak als twee druppels water op de oudere broer of zus, zoals Georgina en haar drie jaar oudere tweelingbroer Charlie op de foto. Maar wettelijk gezien zullen ze natuurlijk nooit een tweeling zijn, aangezien ze een compleet verschillende geboortedatum hebben."}
      ]
}
